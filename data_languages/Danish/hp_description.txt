En farlig fange fra troldmandsfængslet Azkaban er undveget, og faren er så alvorlig, at Ministeriet for Magi ser sig nødsaget til at sende efterretninger til den ikke-magiske verden. Harry er specielt i fare, da fangen åbenbart er ude efter ham.
Efter en rædsom sommer hos familien Dursley vender Harry tilbage til Hogwarts for at fortsætte sin troldmandsuddannelse. Men forude venter atter et dramatisk skoleår. Nogle skræmmende og uforklarlige angreb finder sted på skolen, og Harry hvirvles ind i opklaringen af et dystert mysterium om et hemmeligt kammer og et gruopvækkende uhyre
Harry har tilbragt de første uger af sommerferien hos familien Dursley med at ligge på sin seng og stirre op i loftet. Han sørger over sin dræbte gudfar Sirius, mens han genoplever det grufulde opgør med Dødsgardisterne i Ministeriet for Magi og den sindsoprivende duel mellem Dumbledore og Lord Voldemort. Nu sidder han ved vinduet og venter på Dumbledore, der har meldt sin ankomst pr. uglepost. Langt om længe vil Dumbledore give svar på Harrys mange spørgsmål om sammenhængen mellem ham selv og Lord Voldemort. Harry glæder sig til at slippe væk fra Ligustervænget. Måske fordi han ikke ved, hvad der venter ham.