En natt vaknar Harry Potter av att ärret i pannan brinner som eld - ett säkert tecken på att Lord Voldemort befinner sig i närheten.

Harry får snart annat att tänka på när världsmästerskapen i quidditch går av stapeln. Och när sommarlovet är slut väntar en överraskning: tillsammans med två andra trollkarlsskolor, Durmstrang och Beauxbatons, ska Hogwarts tävla i en mytomspunnen trekamp. Bara en från varje skola får delta. Alla är lika spända på vems namn som kommer att dras ur den flammande bägaren.

Plötsligt händer det märkliga ting i den lilla staden! Mystiska stjärnskott på himlen och svärmar av ugglor mitt på dagen, katter som läser kartor och underliga människor som står i gathörnen och viskar. De viskar om en viss Harry Potter....

Föräldralöse Harry Potter bor hos sina elaka styvföräldrar och deras vidrige son. En helt ny värld öppnar sig för Harry när det visar sig att han egentligen är en trollkarl och börjar Hogwarths Skola för Häxkonster och Trolldom, en värld full av magi och spännande äventyr!

Sommarlovet är äntligen över! Harry Potter har längtat tillbaka till sitt andra år på Hogwarts skola för häxkonster och trolldom. Men hur ska han stå ut med den omåttligt stroppige professor Lockman? Vad döljer Hagrids förflutna? Och vem är egentligen Missnöjda Myrtle? De verkliga problemen börjar när någon, eller något, förstenar den ena Hogwartseleven efter den andra. Är det Harrys fiende, Draco Malfoy, som ligger bakom? Eller är det den som alla på Hogwarts misstänker - Harry Potter själv?

Harry Potter har fått nog. Sommarlovet hos Dursleys har varit värre än någonsin. Hans bästa vänner verkar inte bry sig om honom, han har inte fått några nyheter från trollkarlsvärlden på hela sommaren och han riskerar dessutom att bli relegerad. När Harry väl återvänder till Hogwarts för sitt femte år är ingenting som det brukar vara, och den stora frågan är: När ska Lord Voldemort slå till igen?